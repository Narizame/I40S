Всяка една ОС, независимо от видa ѝ, за да бъде инсталирана, се нуждае от инсталационна медия. Тя се състои от два основни компонента – магнитно устройство, което да съхранява памет и ISO файл. Комбинирани заедно те образуват инсталационна медия още позната като bootable device.
За инсталацията на базовата версия на Arch Linux, е използван ISO файл, изтеглен от официалния сайт на Arch Linux (https://archlinux.org/releng/releases/). За да може той да бъде комбиниран с магнитно устройство са използвани услугите на BelenaEtcher – свободно-разпространяемо приложение за създаване на инсталационна медия, съвместимо с Windows, MacOS и Linux.
Следващата стъпка е достъпът до BIOS (Basic Input Output System) на лаптопа/компютъра. Това е възможно като първо се изключи устройството, като при последвало включване се задържи определен клавиш на клавиатурата преди натискане на бутона за включване. 
След достигане на началния екран на BIOS, трябва да бъде избрана опцията – “Boot Menu”. След това се избира направената инсталационна медия за Arch Linux и съответно трябва да бъде посочена като избор в селекцията. Веднага след това ще ни бъде представен и екран, на който избираме опцията “Arch Linux install medium (x86_64, UEFI)”, като по този начин може да се започне с подробния инсталационен процес след BIOS .